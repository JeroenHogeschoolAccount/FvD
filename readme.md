# Procesverslag
**Auteur:** Jeroen

**Het werk:** [opdracht 1](opdracht1/index.html) en [opdracht 2](opdracht2/index.html)


Markdown cheat cheet: [Hulp bij het schrijven van Markdown](https://github.com/adam-p/markdown-here/wiki/Markdown-Cheatsheet). Nb. de standaardstructuur en de spartaanse opmaak zijn helemaal prima. Het gaat om de inhoud van je procesverslag. Besteedt de tijd voor pracht en praal aan je website.



## Bronnenlijst
1. Slider HTML en CSS: https://www.w3schools.com/howto/howto_js_rangeslider.asp
2. Lettertype: https://fonts.google.com
3. Annimatie niet laten herhalen: https://stackoverflow.com/questions/17296919/how-to-prevent-css3-animation-reset-when-finished
3. Animation timing function: https://matthewlein.com/tools/ceaser
4. Before and after: https://www.youtube.com/watch?v=zGiirUiWslI en https://css-tricks.com/almanac/selectors/a/after-and-before/
5. Welke lengte gebruiken: https://www.w3schools.com/cssref/css_units.asp
6. CSS custom properties: https://www.youtube.com/watch?v=PHO6TBq_auI
7. Pop-up afbeelding groot: https://www.youtube.com/watch?v=4SQXOA8Z-lo
8. Zoekbalk placeholder aanpassen: https://www.w3schools.com/howto/howto_css_placeholder.asp
9. Radio button aanpassen: https://stackoverflow.com/questions/4253920/how-do-i-change-the-color-of-radio-buttons/38468320
10. Responsive website: https://www.youtube.com/watch?v=bam83Xv4VMA
11. CSS flex-flow: https://stackoverflow.com/questions/37226787/align-content-not-working-on-flex-items/52621741
12. Wat (e) doet in JavaScript: https://stackoverflow.com/questions/10323392/in-javascript-jquery-what-does-e-mean
13. JavaScript met toetsenbord: https://stackoverflow.com/questions/3369593/how-to-detect-escape-key-press-with-pure-js-or-jquery
14. De code van een toets: https://keycode.info
15. Filteren: https://codepen.io/shooft/pen/VwpvVYy
16. Zoeken: https://codepen.io/shooft/pen/VwpvBeX
17. Sorteren: https://codepen.io/shooft/pen/WNpQKar
18. De afbeeldingen komen van Unsplash





## Je 'posts' (je code-dagboek)

Je procesverslag is een soort dagboek.
Bij elk voortgangsgesprek en het eindgesprek voeg je een ‘post’ aan je dagboek toe.

In zo’n ‘post’ neem je op:
- Wat je van plan was
- Je werk zo ver
- Wat er goed ging
- Wat er lastig is
- Wat je plannen zijn

## Voortgang 1 (week 2)

### Stand van zaken

Ik ga vandaag beginnen aan opdracht 1, dus voor dit gesprek heb ik nog geen code dat ik kan laten zien. Ik heb wel een storyboard gemaakt, zodat duidelijk wordt wat ik wil gaan maken. 

<img src="opdracht1/images/FrontendVoorDesigners1.png" width="600px" alt="omschrijving van de pagina">

<img src="opdracht1/images/FrontendVoorDesigners2.png" width="600px" alt="omschrijving van de pagina">

## Voortgang 2 (week 3)

### Stand van zaken

Deze week begonnen met het schrijven van HTML en CSS. Plan was om deze week zo ver mogelijk te komen met opdracht 1, zodat ik weet waar ik vandaag vragen over moet stellen. Ik vind het lastig de letters en animaties responsive te maken. Op dit moment zijn de animaties alleen juist op één formaat. Verder is het mij nog niet gelukt om een werkende slider te maken. Ook weet ik nog niet zo goed hoe ik "blend-mode" moet gebruiken bij de gekleurde letters. Ik ben al best tevreden met de vormgeving en animaties tot nu toe. Ik hoop dat ik na het gesprek 'de problemen' kan oplossen waar ik nu tegen aan loop. Wanneer ik nog tijd over heb, wil ik proberen extra effecten toe te voegen. 

<img src="opdracht1/images/FrontendVoorDesigners3.png" width="250px" alt="omschrijving van de pagina">


## Voortgang 3 (einde van opdracht 1)

### Stand van zaken

Plan was om nieuwe animaties te maken, 'oude' animaties te verbeteren/uit te breiden en responsive te maken. Verder wilde ik de code 'opruimen' en 'de puntjes op de i' zetten. Als ik nog tijd over zou hebben, was het de bedoeling om de slider met JavaScript te maken.
Het maken van de animaties ging goed, het was vooral erg veel proberen, testen en verbeteren. Uiteindelijk is het gelukt om de animaties responsive te maken met hulp van de docent. Ik had vooral moeite om ervoor te zorgen dat de letters van Nutella altijd 50% in de chocopasta terecht zouden komen. Het gebruik maken van before and after en de custom properties ging goed. Helaas nog niet gelukt om een werkende slider te maken met JavaScript. Verder geleerd om vormpjes te maken met clip-path en deze ook te animeren. De animaties werken soepel in Google Chrome, maar nog niet in Safari.  Ook is het gelukt om geen class en id te gebruiken, dit was met het vak Front-end Development nog best een uitdaging... 
Het gebruik maken van Google Fonts was nieuw voor mij: erg handig en gemakkelijk.

<img src="opdracht1/images/FrontendVoorDesigners4.png" width="250px" alt="omschrijving van de pagina">

## Voortgang 3.5 (begin opdracht 2)

### Stand van zaken

Opdracht 2: "In een diverse collectie foto's wil ik kunnen zoeken/sorteren/filteren op kleur en andere aspecten om verassende zoekresultaten te krijgen die ik kan gebruiken voor mijn visual research."

Idee voor opdracht 2:

<img src="opdracht2/images/FrontendVoorDesigners5Twee.png" width="700px" alt="omschrijving van de pagina">

<img src="opdracht2/images/FrontendVoorDesigners6Twee.png" width="700px" alt="omschrijving van de pagina">

<img src="opdracht2/images/FrontendVoorDesigners7.png" width="300px" alt="omschrijving van de pagina">

## Voortgang 4 (week 7)

### Stand van zaken

Het plan was om aan de slag te gaan met opdracht 2. Ik ben eerst begonnen met de HTML en CSS. Ik had nog niet eerder een responsive website gemaakt, dus ik moest eerst even het een en ander opzoeken hoe dit moest. Ik heb voor de eerste keer gebruik gemaakt van "grid-template-columns" - erg handig. Verder heb ik opgezocht hoe ik de zoekbalk en de radio buttons kan aanpassen. Dit is uiteindelijk gelukt en ik ben tevreden met het resultaat. Precies hoe ik het in gedachte had. Ik heb de kennis van de les en oefeningen toegepast om de zoekbalk en de sorteer-knop werkend te krijgen. 
Waar ik meer moeite mee had was het werkend krijgen van de filter-knoppen. Dit was wel even lastig, maar met hulp van de uitwerkingen van een van de oefeningen is het uiteindelijk gelukt. 
Hierna ben ik aan de slag gegaan met het pop-up scherm voor het vergroten van een afbeelding. Ik heb dit eerst zelf geprobeerd, maar zonder succes. Na veel YouTube video's bekeken te hebben kwam ik bij een video terecht met een uitleg waar ik precies naar opzoek was: pop-up scherm met nette JavaScript en waar gelijk uitgelegd werd hoe je gebruik kan maken van twee verschillende afbeeldingen. Één met meer MB dan de andere. Hierdoor laden de afbeeldingen sneller en wordt pas de afbeelding met veel MB geladen wanneer de gebruiker de afbeelding vergroot wil bekijken. Ik heb de JavaScript van de video overgenomen om te kijken hoe en of het goed werkt. Helaas werkte de pop-up bij mij nog niet. Ik heb uren gezocht waar de fout zat, maar kon het niet vinden. Ik had wel een vermoeden waar de fout zat... Uiteindelijk maar om hulp gevraagd - de docent heeft de fout gevonden: een spelfoutje. 
Het is nu de bedoeling om aan de slag te gaan met het kunnen toevoegen van afbeeldingen aan de favorieten lijst. Ik denk dat dit erg lastig gaat worden en ga vandaag tijdens het gesprek vragen hoe ik precies moet beginnen en waar ik eventueel een goed voorbeeld kan vinden. Het is namelijk ook de bedoeling dat de "opgeslagen" knop eerst grijs is. Pas wanneer de gebruiker een afbeelding toevoegd aan de lijst, moet deze knop wit worden. De knop met het hartje bij de desbetreffende afbeelding moet dan ook rood zijn geworden. Wanneer dit is gelukt kan ik nog extra animaties toevoegen zoals een effect wanneer de afbeelding met succes is toegevoegd. Maar ik ga ervan uit dat ik voorlopig nog wel zoet ben met het 'gewoon' basic toevoegen van een afbeelding aan de lijst - en deze ook weer uit de lijst kunnen verwijderen. 
Ik heb tot nu toe al veel geleerd van opdracht 2, want ik had hiervoor amper kennis van JavaScript en het responsive maken van een website.  

<img src="opdracht2/images/FrontendVoorDesigners21.png" width="700px" alt="omschrijving van de pagina">

<img src="opdracht2/images/FrontendVoorDesigners22.png" width="700px" alt="omschrijving van de pagina">

<img src="opdracht2/images/FrontendVoorDesigners23.png" width="700px" alt="omschrijving van de pagina">

<img src="opdracht2/images/FrontendVoorDesigners24.png" width="700px" alt="omschrijving van de pagina">

<img src="opdracht2/images/FrontendVoorDesigners25.png" width="300px" alt="omschrijving van de pagina">

<img src="opdracht2/images/FrontendVoorDesigners26.png" width="200px" alt="omschrijving van de pagina">


## Voortgang 5 (week 8)

### Stand van zaken

Deze week aan de slag gegaan met JavaScript voor de functie van het toevoegen van afbeeldingen aan de lijst favorieten. Ik heb op internet veel voorbeelden bekeken, maar heb daar niet veel aan gehad. Of het voorbeeld was niet met nette JavaScript geschreven of het ging over het toevoegen van enkel tekst aan een lijst. Ik heb zelf ook veel geprobeerd met JavaScript, maar zonder succes.  Uiteindelijk bezig geweest met JavaScript voor andere onderdelen van de website - zoals het gebruik kunnen maken van het toetsenbord. Verder heb ik gewacht op dinsdag voor de hulp-les. Hier veel aan gehad, want nu werkt het toevoegen van een afbeelding aan de lijst. Hiermee kan ik weer verder aan de slag. Deze week is het de bedoeling om de opdracht af te krijgen - er moet zeker nog wel wat gebeuren. Zoals het overal rood worden van het hartje wanneer op deze knop is gedrukt. En natuurlijk ook weer het wit laten worden van het hartje wanneer de gebruiker een afbeelding van de lijst heeft gehaald. En dat laatste moet ook nog gemaakt worden: het kunnen verwijderen van afbeeldingen uit de lijst. Verder moet de microinteractie ook nog uitgebreid worden, zodat dit te zien is bij alle bewaar-knoppen. Op dit moment werkt het nog maar voor 1 knop. Als er nog tijd over is, wil ik ervoor zorgen dat de gebruiker op zijn/haar mobiel dubbel kan tikken op een afbeelding, waarna de afbeelding ook zal worden toegevoegd aan de lijst met favorieten. 


## Voortgang 6 (week 9)

### Stand van zaken

Deze week geprobeerd om ervoor te zorgen dat afbeeldingen ook weer kunnen worden verwijderd uit de lijst met favorieten. Echter kreeg ik dit niet voor elkaar. De gehele lijst werd verwijderd, terwijl het de bedoeling was dat enkel de desbetreffende afbeelding zou worden verwijderd. 
Later in de week hiervoor hulp gekregen van de docent. Hierdoor werken nu de buttons met het hartje zoals bedoeld. Zowel het veranderen van de vormgeving na een klik als het verwijderen van een afbeelding uit de lijst. Ik vond dit moeilijker dan verwacht en was er zonder hulp denk ik niet uitgekomen. Het lastige aan JavaScript is ook wanneer je maar 1 klein foutje maakt het helemaal niet werkt. Hierdoor wist ik soms niet of ik echt een grote fout had gemaakt of dat ik er misschien wel al bijna was. Tijdens de hulples ben ik erachter gekomen dat het gebruik maken van de console erg handig is. Ook om sneller foutjes te ontdekken. 
Ik heb van de docent ook geleerd hoe de micro-interactie werkt van het getal in het hartje, zodat de gebruiker kan zien hoeveel afbeeldingen hij/zij al heeft opgeslagen. Verder heb ik de kruisjes van de pop-up schermen veranderd. Dit waren voorheen geen buttons, waardoor deze niet toegankelijk waren met het toetsenbord. Als het goed is, kan nu de gehele site met het toetsenbord bestuurd worden. 
Verder heb ik nog ervoor gezorgd dat de buttons met een hartje zich altijd op dezelfde plek bevinden - ongeacht hoe groot de afbeelding is. 
Ik heb ook de code flink opgeruimd - op een gegeven moment iets teveel... Hierdoor werkte de site niet meer optimaal. Gelukkig ben ik er uiteindelijk wel achter gekomen wat het probleem was. 
Als laatste nog wat aanpassingen aan de vormgeving, zoals gebruik maken van "active" etc. Ook nog een kleine micro-interactie toegevoegd wanneer de gebruiker de eerste keer een afbeelding toevoegt of verwijderd.

<img src="opdracht2/images/FrontendVoorDesigners29.png" width="700px" alt="omschrijving van de pagina">

<img src="opdracht2/images/FrontendVoorDesigners30.png" width="700px" alt="omschrijving van de pagina">

<img src="opdracht2/images/FrontendVoorDesigners31.png" width="300px" alt="omschrijving van de pagina">

<img src="opdracht2/images/FrontendVoorDesigners32.png" width="300px" alt="omschrijving van de pagina">

<img src="opdracht2/images/FrontendVoorDesigners33.png" width="200px" alt="omschrijving van de pagina">